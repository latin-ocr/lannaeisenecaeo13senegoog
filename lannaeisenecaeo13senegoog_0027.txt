PRAEFATIO XXV

tiones particularum et et ac, nec et neque, twm et twnc,
quid et quod etc. taliaque omnia praetermisi nec ad
textum restituendum nec ad codicum stemma illustrandum
ullius momenti. Neque timeo, ne quis hoc mihi crimini
tribuat, imm0 ne talium nimis multa aequo cautior illuc
intruserim, quae apparatum cum nimis impleant, nimis
turbant. Sed in hac re paulo largiore manu copias meas
effundere volui, praesertim cum editionem auctiorem et
pleniorem prodituram esse his temporibus plane sit de-
sperandum.

Iam perlustratis, quae mihi proposui, licet vela con-
trahere. Sed ne prius meum emplicit feliciter his verbis sub-
scribam, quam quorum adminiculo in opere meo perficiendo
sim adiutus memori mente pronuntiavi, et libri ipsius prae-
cipuum argumentum monet et grati animi desiderium im-
pellit. Itaque gratias hic quoque palam ago summas prae-
fectis bibliothecarum ErfurtensiS, Guelferbytanae, MonacensiS,
Monasteriensis, Parisinae, qui ut thesauris suis hac in
academia uti possem, humanissime concesserunt, deinde
viris clarissimiS, qui suis opibus meas tantopere auxerunt,
Francisco Buecheler, Ottoni Hense, Ottoni Rossbach, deni-
que amicis Aemilio Hermes et Francisco Skutsch, qui cum
opera purgandis plagulis impensa in locis dubiis et ob-
scuris aurem mihi pervellere suisque ex scriniis utilia
proferre non desisterent, optime de hac editione meriti sunt.

Scribebam Monasterii mense Octobri anni MDGCGIO.

